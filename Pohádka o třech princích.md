<!DOCTYPE html>
<html>
<head>
  <title>Pohádka o třech princích</title>
  <meta charset="utf-8">
  <style>
body {background-color: greenyellow;text-align: justify;word-wrap: break-word; margin-top: inherit}
h1 {color: deeppink;letter-spacing: 2px;text-align: center}
      h2 {color: black; background-color: deeppink;letter-spacing: 1px}
      header {background-color: sandybrown;text-align: justify;border-style: dashed; border-width: medium}
    footer  {text-align: center; font-size: 195%; font-weight: 800; color: magenta; }
     
</style>
</head>
<body>
  <div class="content">
    <header>
      
      <h1>Pohádka o třech princích</h1>
    
        <p class="autor">autor: <span class="name"><b><i>Issac Asimov</i></b></span></p>
      
      </header>

 <section>
      <p>Byl jednou jeden král jménem Hilderik, a ten vládl maličkému království
zvanému Mikrometrika. Nebylo to bohaté království, ani příliš mocné, bylo
však šťastné, protože Hilderik patřil k těm vladařům, kteří milují svůj lid a
jsou jím na oplátku milováni.</p>
    </section>

 <section>
      <p>Vzhledem k tomu, že Mikrometrika byla tak malá a chudá, nepokoušel se
král dobýt okolní království, a těm zase - protože byla tak malá a chudá -
nestála za dobývání. V důsledku toho vládl v království klid a mír.
      Krále Hilderika samozřejmě jeho chudoba nijak netěšila. Palác měl docela
maličký a byl nucen pomáhat na zahradě, zatímco jeho žena Ermentruda v
kuchyni. Jedna věc je však v jejich neštěstí utěšovala. Měli hojnou zásobu
synů.Jednoho dne se totiž stalo, že královna poprvé porodila. Celé království by
se bylo radovalo - jenže královna to přehnala. Povila trojčata. Chlapečky.</p>
    </section>

<p><i>„Jejda, jejda,"</i> pronesl král Hilderik ustaraně. <i>„Jak máme rozhodnout, který z nich bude vládnout?"</i></p>

<p><i>„Možná,"</i> řekla královna Ermentruda a pyšně pohlédla na svá nově nabytá
trojčata, <i>„bychom je mohli nechat vládnout všechny tři."</i></p>

<p>Král Hilderik potřásl hlavou. <i>„Nemyslím, lásko má. Království je sotva dost
veliké pro jednoho vládce. Když budeme mít tři, všechny země kolem se
nám budou smát. A navíc: co když se ti tři nebudou moci dohodnout? Náš
lid by byl nešťastný, kdyby se mu králové hádali."</i></p>

<p><i>„Dobrá,"</i> pokývla královna, <i>„rozhodneme se tedy, až vyrostou."</i></p>

<p>Tři synové rostli do výšky, síly a krásy, a rodiče je měli rádi všechny tři
stejně. Dohlíželi na to, aby všichni tři pilně studovali a byli tak v pravou chvíli
připraveni na roli vladaře.

Přestože při studiu všichni zdárně prospívali, brzy se ukázalo, že to nejsou
jednovaječná trojčata. Lišili se jak vzhledem, tak i vkusem a zálibami.
 
<p>Jeden z princů byl větší a silnější než ostatní. Tak mu začali říkat Primus,
což v pradávném a posvátném jazyce království znamenalo <i><b>„číslo jedna".</i></b>

Když zrovna nestudoval, cvičil a trénoval si svaly. Uměl zvedat těžká
závaží, ohýbat tlusté železné pruty a rozlousknout holýma rukama kokosový
ořech. Každý v království obdivoval jeho sílu a říkal si, že kdyby se stal
králem, země by byla v bezpečí.</p>

<p>Další syn nebyl tak vysoký ani silný jako princ Primus, a tak se mu začalo
říkat Sekundus, což v tomtéž pradávném a posvátném jazyce znamenalo
<i><b>„číslo dvě."</i></b>

Princ Sekundus neměl tak mohutné svaly jako princ Primus, ale když
zrovna nestudoval, cvičil se v zacházení se zbraněmi. Dokázal dohodit
oštěpem dál než kdokoli jiný v království a také byl zdaleka nejlepším
lučištníkem. V souboji mečem proti němu nikdo neobstál, a na koni jezdil
zcela dokonale.

Každý v království jeho obratnost obdivoval a říkal si, že kdyby se stal
králem, země by také byla v bezpečí.</p>

<p>Zbývající syn byl také slušně vysoký a silný, ne však tolik jako jeho bratři,
a tak se mu dostalo jména Tertius, to jest <i><b>„číslo tři".</i></b>

Princ Tertius studoval ještě lépe než jeho bratři, nebavilo jej však vzpírat
závaží ani házet oštěpem. Když nestudoval, psal milostné básně a dokázal
je příjemným hlasem zpívat. Také přečetl spoustu knih.

Mladé dámy z království považovaly básně prince Tertia za
velkolepé.Všichni ostatní však případného krále - básníka nepovažovali za
toho, kdo by zajistil zemi bezpečí. Proto byli rádi, že jsou tu ještě dva další,
silnější princové, z nich bude možno vybrat budoucího monarchu.</p>

<p>Tři princové se měli naštěstí celkem rádi, a když trochu zmoudřeli, dohodli
se, že se nebudou svářit o královský trůn, a už vůbec o něj nebudou bojovat.
Po pravdě řečeno měli rádi svého otce a chtěli, aby ještě hodně dlouho
panoval.</p>

<p><i>„Přesto však,"</i> řekl princ Primus, <i>„náš královský otec stárne a nějak se
budeme muset rozhodnout. Jsme všichni stejně staří, a tak nemá smysl
hledat mezi námi nejstaršího. Já jsem ale největší a nejsilnější, a to, myslím,
už za úvahu stojí."</i></p>

<p><i>„Ano?"</i> ozval se princ Sekundus, <i>„ale já jsem nejlepším bojovníkem.
Nechci to nějak rozviřovat, ale mám dojem, že je to dost důležitá vlastnost."</i></p>
 
<p><i>„Já mám dojem," pokrčil rameny princ Tertius, „že bychom to rozhodnutí
měli nechat na tatínkovi a na mamince."</i></p>

<p>Princ Primus se zachmuřil. <i>„Nemyslím, že bys měl našim královským
rodičům říkat tatínek a maminka."</i></p>

<p><i>„Ale vždyť jsou tatínek a maminka,"</i> namítl princ Tertius.</p>

<p><i>„O to nejde,"</i> vložil se do hovoru princ Sekundus. <i>„Musíme brát ohled na
jejich důstojnost. Jestli se stanu králem, očekával bych, že o mně budete
mluvit jako o ,mém královském bratru'. Velmi by se mne dotklo, kdybyste mi
říkali kámo nebo brácho."</i></p>

<p><i>„To je naprostá pravda,"</i> souhlasil princ Primus. <i>„Jestli se stanu králem,
rozhodně se mi nebude líbit, pokud mne někdo osloví <b>,Primoši'."</b></i></p>

<p><i>„V tom případě,"</i> řekl Tertius, který se nerad hádal, <i>„co kdybychom se
zeptali našich královských rodičů, co máme dělat? Koneckonců jsou
vládnoucím párem a my bychom měli dělat to, co si přejí."</i></p>

<p><i>„Dobrá,"</i> souhlasili zbylí dva princové a všichni tři pospíchali do trůnního
sálu.</p>

<p>Král Hilderik o tom přemýšlel. Jako dobrý král chtěl vždycky to, co bylo
dobré pro jeho malou zemi, a nebyl si ani zdaleka jistý, že by zemi bylo
dobře pod vládou krále, který je velmi silný, velmi zručný ve zbrani, nebo
velmi poetický.

Země jednoznačně potřebuje krále, pomyslel si, který je velmi bohatý a
který může utrácet peníze ve prospěch štěstí a prosperity svých poddaných.

Nakonec si král povzdechl a promluvil: <i>„Nevím, jak bych mezi vámi
rozhodl. Budu vás tedy muset poslat na dalekou a nebezpečnou výpravu za
penězi - za hodně velkým množstvím peněz. Nechci ve vás budit dojem, že
peníze jsou tak strašně důležité, ale upřímně řečeno, dost naléhavě je
potřebujeme. A proto se stane králem ten, kdo jich přinese nejvíc."</i>potřebujeme. A proto se stane králem ten, kdo jich přinese nejvíc."</i>

<p> Královna Ermentruda se tvářila velmi znepokojeně. <i>„Ale tatínku -"</i> (Nikdy
ho neoslovila Vaše Veličenstvo, pokud kolem nebyli dvořané, a dvořanů bylo
vzhledem k neutěšenému finančnímu stavu království velmi málo.) <i>„Ale
tatínku,"</i> řekla, <i>„co když se na takové výpravě našim princům něco stane?"</i></p>
 
<p><i>„Můžeme jen doufat v opak, maminko, ale víš přece, že potřebujeme
peníze, a císař Maximian z Germánie jich má hodně. Je to patrně ten
nejbohatší monarcha na světě."</i></p>

<p><i>„To je možná pravda, můj královský otče, jenže císař nám peníze nedá jen
tak na požádání,"</i> namítl princ Primus.</p>

<p><i>„Po pravdě řečeno, nikdo nám nedá peníze jen tak na požádání,"</i> upřesnil
princ Sekundus..</p>

<p><i>„Nemyslím, že by princové měli žádat o peníze,"</i> ozval se princ Tertius.</p>

<p><i>,,Mí milí princové,"</i> řekl král, <i>„vy také nemáte žádat o peníze. Císař
Maximian má podle všeho dceru jménem princezna Meliversa. Je to
jedináček."</i>

Nasadil si veliké brýle a ze zásuvky svého královského stolu vytáhl velkou
roli pergamenu.</p>
 
<p><i>„Dostal jsem tuto zprávu předevčírem,"</i> vysvětlil, <i>„a od té doby ji studuji.Je adresována všem králům na světě; od císaře je to moc laskavé, že si na
mne vzpomněl, protože jsem vladař jen malé a chudé země."</i>
 Odkašlal si.<i>„Píše se zde," </i>řekl a pečlivě si prohlížel pergamen, <i>„že
císařská princezna je líbezná jako sám den, vysoká a štíhlá, a že má skvělé
vzdělání."</i></p>

<p><i>„S princeznou se skvělým vzděláním mohou být problémy,"</i> namítl princ
Primus. <i>„Takové mají sklon mluvit až příliš."</i></p>

<p><i>„Nemusíme ji přece poslouchat,"</i> namítl princ Sekundus.</p>
<p><i>„Můj královský otče, co má císařská princezna společného s naším
úkolem, tedy penězi?"</i> zeptal se princ Tertius.</p>

<p><i>„Inu, princové moji,"</i> řekl král, <i>„každý, kdo je princem královské krve a je schopen to doložit rodným listem, dostane příležitost, aby předvedl své
schopnosti. Pokud se tyto zalíbí princezně Meliverse natolik, že si bude chtít
dotyčného vzít, bude nápadník jmenován nástupcem trůnu a dostane velkou
apanáž. Nu, a dříve nebo později se stane císařem. Bude-li jím jeden z vás,
pak se stane zároveň i králem této země, a s bohatstvím císařství, jež bude
mít k dispozici, může pomoci k prosperitě i Mikrometrice."</i></p>

<p><i>„Mým svalům princezna Meliversa neodolá, můj královský otče,"</i> prohlásil
princ Primus.</p>
<p><i>„A ostatně ani mému jezdeckému umění,"</i> dodal princ Sekundus.</p>
 <p><i>„Jestlipak má ráda poezii,"</i> uvažoval nahlas princ Tertius.</p>
<p><i> „Má to jeden háček,"</i> řekl král Hilderik. <i>„Vzdělal jsem vás, chlapci, v
ekonomice, sociologii a ostatních oborech, které má znát každý král. Jenže
Meliversa byla vzdělávána v kouzlech. Každého neúspěšného nápadníka
promění v sochu. Říká, že potřebuje hodně soch, protože má velký park a
má ráda plastiky."</i></p>
 <p><i>„Já to věděla,"</i> rozplakala se královna Ermentruda.</p>
 <p><i>„Neplač, má královská matko,"</i> konejšil ji princ Tertius, který ji měl moc
rád. <i>„Jsem si jist, že měnit prince v sochy je protizákonné."</i></p>
 <p><i>„Obvykle ano,"</i> kývl král, <i>„ale v tomhle případě je to součástí dohody.

Navíc je dost obtížné ohánět se zákony tváří v tvář císařské princezně.
Samozřejmě, pokud nebudete chtít pokoušet osud, nemohu vám to mít za
zlé... Jen kdybychom tak nutně nepotřebovali peníze."</i></p>
<p><i> „Já se nebojím,"</i> prohlásil princ Primus. <i>"Mně princezna Meliversa
neodolá."</i></p>
<p><i> „Ani mně,"</i> přidal se princ Sekundus.</p>
 <p>Princ Tertius se tvářil zamyšleně a mlčel.</p>
 <p>Tři princové se ihned nachystali na dlouhou cestu. Oblečení měli poněkud
zašlé a poněkud z módy, a ani koně nebyli nejmladší, ale nic lepšího neměli.</p>
 <p><i>„Sbohem, mí královští rodiče,"</i> zvolal princ Primus.<i> „Nezklamu vás.“</i></p>
 <p><i>„To doufám,"</i> opáčil král Hilderik bez přílišné jistoty v hlase, zatímco
královna Ermentruda tiše stkala v pozadí.</p>
 <p><i>„Ani já vás nezklamu, mí královští rodiče,"</i> ujišťoval princ Sekundus.</p>
<p> Princ Tertius počkal, až ti dva vyrazí, a pak se rozloučil i on.</p>
<p><i>„Nashledanou, maminko a tatínku. Udělám, co bude v mých silách."</i></p>
<p><i> „Nashledanou, synu,"</i> odpověděl král Hilderik přes knedlík, který se mu v
krku vytvořil.</p>

<p>Královna Ermentruda prince objala a ten odcválal za svými bratry.
Dlouho princům trvalo, než dorazili do hlavního města císařství. Když
dospěli k cíli, koně už byli vyčerpáni a princové měli šaty samou díru. Navíc
jim došla hotovost a museli si půjčovat od pokladníků království, jimiž
projížděli.</p>
 <p><i>„Až do této chvíle,"</i> pravil princ Tertius, <i>„jsme jen dělali další dluhy, které
situaci v našem království ještě zhorší."</i></p>
 <p><i>„Až získám ruku princezny,"</i> prohlásil princ Primus, <i>„zaplatím trojnásobek
sumy, kterou jsme si vypůjčili."</i></p>
<p><i> „Já pětinásobek,"</i> trumfl ho princ Sekundus.</p>
<p><i> „Ale to jen v případě, že někdo z nás uspěje,</i> upozornil princ Tertius.</p>
<p><i> „Jak bychom mohli neuspět?"</i> podivili se sborně oba jeho bratři</p>.
    <section id="zaver">
      <h2>Pokračování příště</h2>
      
    </section>
    </body>
</html>
